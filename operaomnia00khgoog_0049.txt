Pasas.
Eu. Tsar.

 

12 THOMAE SYDENHAM

alicujus philosophicae in ordinem cogi, ao quoquo modo ac-
commodari possit.

[10.] Expedit autem tertio, ut in describendo aliquo
morbo peculiaria et perpetua phaenomena seorsim ab acciden-
talibus et adventitiis (qualia sunt, quae non tantum ob aegro-
tantium temperiem et aetatem, sed etiam ob rationem
medendi diversam varie se habent,) enarrentur. Nam saepe
accidit ut facies morbi variet pro vario medicandi processu,
ac nonnulla symptomata non tam morbo, quam medico de-
bentur3 adeo ut eodem morbo laborantes, sed varia methodo
tractatos, varia etiam symptomata exerceant. Unde, nisi
cautela adhibeatur, necesse est ut admodum vagum et in-
certum sit circa morborum symptomata judicium. Praetereo
quod casus oppido rari ad morborum Historiam proprie non
pertineant, quemadmodum et in descriptione salviae, (verbi
gratia,) erucarum morsus inter signa discriminantia· istius
plantae neutiquam recensentur.

[11.] Denique, anni tempestates, quae scilicet cuivis
morborum generi potissimum faveant, diligenter observandae
sunt. Non inficior nonnullos esse omnium horarum3 alii
tamen, nec pauciores, occulto quodam Naturae instinctu
annorum tempora, non secus quam quaedam aves aut plantae,
sequuntur. Saepe quidem subiit mirari hoc morborum quo·
tundam ingenium, satis obvium, a paucis tamen fuisse ,hac-
tenus observatum, cum quo sydere stirpes aut pecudes
solenniter procreentur, plurimi curiosius adnotarint. Sed
quaecunque sit hujus oscitationis causa, pro eerto statuo tem-
pestatum, in quibus aegritudines in gruere consueverunt,
notitiam multum Medico prodesse, tam ad speciem morbi
dignoscendam, quam ad ipsum morbum extirpandum 3 atque
horum utrumque minus feliciter evenire, ubi istiusmodi obser-
vatio negligitur.

[la] Haec quidem, etsi non sola, saltem insigniora sunt
quae in scribenda morborum Historia observari convenit.
Cujus Historiae utilitas ad praxin, omnem aestimationem
excedit, ac prae qua subtiles disquisitiones ao argutiolae, qui-
bus neotericorum libri ad nauseam fere inferciuntur, nullo in
numero sunt habendae. Qua enim aut compendiosiore, aut
etiam alia via, vel causae morbificae quibus obviam eundum
est deprehendi, vel indicationes cui-ativae elici possunt, quam

