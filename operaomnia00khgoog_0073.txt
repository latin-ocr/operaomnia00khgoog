De Μοι-

nn Er!-
nameus.

 

36 ΤΗΟΜΑΕ SYDENHAM

anno aut certa aliqua annorum serie ejusdem sunt generis,
anno alio specie ab aliis alii distinguuntur ¹? Nulla hic mihi
unquam methodus aeque commoda est visa atque illa quae,
per sufficientem annorum numerum protensa, eodem illos or-
dine describeret quo se invicem excipiebant et insequebantur.
Quod ut jam pro meo modulo efficiam, Historiam et Cura—
tiones Epidemicorum qui ab anno 1661 ad annum usque 1676
(per quindecim videlicet annorum spatium,) depopulabantur,
ex accuratissimarum, quas mihi facere licuit, observationum
fide orbi erudito tradam: cum mihi impossibile plane vide-
atur effectum id dare, vel causas eorundem exortus assignando
a manifestis aeris qualitatibus desumptas, vel multo etiam
minus a particulari aliqua dyscrasia in sanguine atque hu·-
moribus, nisi in quantum secretae aeris influentiae illa debe-
retur. Quin et magis adhuc (si fas est dicere‚) impossibile
fuerit variorum Epidemicorum species tradere, qui a specificis
aeris alterationibus oriuntur, quantumvis in proclivi illud esse
videatur, istis videlicet qui febrium nomina attexere norint
notionibus, in speculatione istarum alterationum quae in
sauguine humano atque ejus humoribus per hanc illamve
principiorum degenerationem fieri possunt, male fundatis.
Quo quidem pact0, cum non Naturam sequamur, optimam
semper ducem, sed conjectandi libidini indulgeamus, tot
nobis erunt morborum species quot comminisci placuerit:
eam nobis interim arrogamus licentiam, quam nemo facile
botanico concesserit, a quo in describenda plantarum historia
sensuum requirimus testimonium, ac fidem,- non rationis com-
mentationem, quantumlibet ista polleat atque aliis longe
antecellat.

[23] Haud equidem tantum mihi sumo, ut me in his quae
jam trado omnem absolvisse numerum existimem, forte ne in
recensenda quidem universa Epidemicorum familia3 multo
minus in me recipio, ut qui morbi elapsis, de quibus nobis
sermo est annis, ordine infra dicendo se mutuo exceperunt,
venturis saeculis eundem perpetuo servaverint. Unum hoc
molior, ut, quo pacto haec se res habuit nuper, astipulante
paucorum aliquot annorum observatione, enarrem, quod ad
has scilicet regiones spectat et hanc in qua degimus Urbem3
ut meum, quale quale sit, symbolum conferam ad opus incho-
andum, quod (si quid ego judicando vale0,) in maximum

